DHX protokolli täiendamise ettepanek 04

### Mitme alamsüsteemi kasutamine

Muuta jaotist 5.5 järgmiselt

//////////////////////////////////////////////////

Märkus (informatiivne). Infosüsteem võib DHX alamsüsteemi nime DHX* alt lisaks DHX dokumendivahetusele osutada ja tarbida ka teisi X-tee teenuseid. Siiski võib nime DHX laiem kasutamine tekitada asjatut kommunikatsioonivajadust või isegi segadust. Seetõttu, kui infosüsteemil on lisaks DHX protokolli kohasele andmeliiklusele X-teel veel muud andmeliiklust, siis võib olla otstarbekas enama kui ühe X-tee alamsüsteemi sidumine infosüsteemiga.

Näiteks joonisel 3a kujutatud infosüsteemil ADIT on kaks X-tee alamsüsteemi: 1) DHX-ADIT kaudu käib DHX andmeliiklus; 2) ADIT kaudu osutatakse ja tarbitakse muid X-tee teenuseid.

Mitme alamsüsteemi kasutamisest ei teki lisakulutusi (ei ole vaja eraldi serte). Alamsüsteemid on käsitatavad loogiliste pääsupunktidena või väravatena.

[lisatud joonis 3a]
//////////////////////////////////////////////////

HINNANG

1. __Äriline vajadus__ (kas sellist omadust on vaja?) Ärivajadus on esialgu vähese hulga süsteemide poolt (nt ADIT), kuid väga võimalik, et mustrit tahaksid kasutada ka mitmed teised süsteemid.
2. __Tasakaalustatus__ On tasakaalus, sest tegu on nõuandega, mis ei sea DHX-i rakendajatele täiendavaid kitsendusi ega kohustusi.
3. __Lahenduse tehniline kvaliteet__. X-tee arhitekti poolt kooskõlastatud.

